Нехай $T : V \to V$ — лінійне перетворення скінченновимірного векторного простору над полем $F$. Нехай $m(x)$ — мінімальний многочлен $T$.

Можна розширити поняття мінімального многочлена наступним чином. Припустимо, що $v \in V$. Розглянемо множину многочленів
$$
I(v) = \{ f(x) \mid f(T)v = 0 \}.
$$

Очевидно, що ця множина є ідеалом у кільці $F[x]$. Відомо, що це кільце є кільцем головних ідеалів. Нехай многочлен $m_v(x)$ породжує ідеал $I(v)$.

---

## Лема

1. $m_v(x) \mid m(x)$ для всіх $v \in V$.
2. $m(x) = \operatorname{HCK}_{v \in V}(m_v(x))$.
3. Якщо $u = f(T)v$ для деякого многочлена $f(x)$, то $m_u(x) \mid m_v(x)$.
4. Якщо $u, v \in V$ та $(m_u(x), m_v(x)) = 1$, то $m_{u+v}(x) = m_u(x) m_v(x)$.

---

## Лема (про циклічний вектор)

Нехай $V$ — скінченновимірний векторний простір над полем $F$. Для довільного лінійного оператора у просторі $V$ існує такий вектор $v$, що $m(x) = m_v(x)$. Такий вектор $v$ називається *циклічним*.
